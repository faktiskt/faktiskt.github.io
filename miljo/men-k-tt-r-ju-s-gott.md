---
layout: post
published: true
title: '"Men kött är ju så GOTT!"'
sort: 0
---

Ja, lätt! Men eftersmaken är inte lika smarrig. Enligt [Sveriges Radio](http://sverigesradio.se/sida/gruppsida.aspx?programid=3737&grupp=10544&artikel=6351387 "SR - Så mycket vatten går åt till dina livsmedel") går det åt 15 415 liter vatten för att producera _ett_ kilo nötkött. (Och för att producera _en_ liter mjölk krävs totalt _tusen_ liter vatten enligt [Water Footprint](http://waterfootprint.org/media/downloads/Hoekstra-2008-WaterfootprintFood.pdf)).

Med [SVTs kalkylator](http://pejl.svt.se/kottkalkylator/ "SVT Köttkalkylator") kan man räkna ut hur mycket utsläpp ens köttkonsumtion motsvarar i bilkörning. Till exempel ger ett kilo nötfärs upphov till lika mycket utsläpp som 15,5 mils bilkörning. Så att cykla till affären är ingen garanti för gott miljösamvete; lägger du ett kilo nötkött i korgen är det alltså lika illa som att du tagit bilen från Stockholm till Uppsala för att handla.

”Ja, usch. Men... vi är väl ändå på väg åt rätt håll?” Tydligen inte. Alls. Enligt [Naturvårdsverket](http://www.naturvardsverket.se/Documents/publikationer6400/978-91-620-6456-3.pdf "Naturvårdsverket - Hållbara konsumtionsmönster s.7") ökade vår köttkonsumtion med _50%_ mellan 1990 och 2005. Enligt samma källa kommer 75% av våra matrelaterade CO2-utsläpp från kött- och mejeriprodukter, trots att dessa bara utgör 35% av vår konsumtion. 

”A men varå - ska alla bli veganer eller?" I vanlig ordning gör ju alla som de vill, men lite mindre kött på tallriken verkar ju vara ett väldigt effektivt sätt att minska sin miljöpåverkan.