---
layout: post
published: true
title: "\"Vadå, ska alla bli veganer eller?\""
sort: 0
---






Alla gör som de vill. Men för den som funtar på att göra en insats för klimatet följer här några inspirerande siffror: 

Enligt [Världsnaturfonden](http://www.wwf.se/vrt-arbete/klimat/min-vardag/artikelarkiv/1517751-min-vardag-glm-snabba-duschar-spara-vatten-p-riktigt) går det åt 16 000 liter vatten för att producera _ett_ kilo nötkött. Och för att få _en_ liter mjölk på köksbordet går det åt _tusen_ liter vatten ([Water Footprint](http://waterfootprint.org/media/downloads/Hoekstra-2008-WaterfootprintFood.pdf)).

Enligt [Naturvårdsverket](http://www.naturvardsverket.se/Documents/publikationer6400/978-91-620-6456-3.pdf "Hållbara konsumtionsmönster") kommer 75% (_sjuttiofem procent!_) av våra matrelaterade utsläpp från kött- och mejeriprodukter - trots att dessa bara utgör 35% av det vi äter.

Forskarna på [Sveriges lantbruksuniversitet](http://www.slu.se/Global/externwebben/nl-fak/vaxtproduktionsekologi/Ekhaga%20Dok/Poster_5_Din_matyta.pdf) har dessutom räknat fram att om alla svenskar åt vegansk kost skulle vi teoretiskt sett kunna mätta 20-30 miljoner människor med bara svensk jordbruksmark. Detta jämfört med dagens cirka 5-9 miljoner. Det kan ju vara värt att tänka på i en värld där [842 miljoner människor svälter](http://sv.wfp.org/hunger/frågor-om-hunger) och klimatförändringarna är ett faktum.
