---
layout: post
sort: 0
published: true
title: '"Men vi kan ju inte ta emot alla!"'
---

Nej, DET skulle va skitjobbigt. För enligt UNHCR så var 65 miljoner människor på flykt i vid 2015 års slut. (Det är många det). Och enligt samma källa var c:a 1400 personer tvungna att lämna sina hem VARJE timme under 2015. (Källa: [UNHCR](http://www.unhcr.org/figures-at-a-glance.html "UNHCR")).
 
**Men hur många kommer hit då?**
 
Enligt [Migrationsverket](http://www.migrationsverket.se/Om-Migrationsverket/Statistik.html "Migrationsverket - Statistik") så sökte 162 877 personer asyl i Sverige 2015. Hur många av dem som kommer få stanna verkar lite oklart. Och för 2016? Fram till oktober 2016 har 24 719 personer sökt asyl i Sverige. Ännu mer oklart hur många av dem som kommer att få stanna eftersom vi har nya hårdare asylregler. 
 
**Mjaha - så vilka tar egentligen emot ALLA då?**

En snabb liten topplista (från [UNHCR](http://www.unhcr.org/statistics/unhcrstats/576408cd7/unhcr-global-trends-2015.html)) bjuder på dessa siffror:
- Turkiet (2,5 miljoner)
- Pakistan (1,6 miljoner) 
- Libanon (1,1 miljoner)
- Iran (979400)
- Etiopien (736100)
- Jordanien (664100)

Men vi tar emot flest i EU? Per capita ja! (Enligt [Migrationsverket](http://www.migrationsverket.se/Om-Migrationsverket/Fakta-om-migration/Migrationsverket---mitt-i-varlden-2015.html))

Men EN spänstig tanke att ta med sig är ju med vilka länder man e g e n t l i g e n ska jämföra med? Om det är norge, finland, danmark – eller om det är de länder med lite mer sparsmakade resurser som nämns på listan ovan. Som då uppenbarligen tar emot långt fler än vad vi uppe i norr gör.  Sånt kan man dryfta över julsyltan!
