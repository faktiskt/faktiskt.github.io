---
layout: post
published: false
title: Privata asylboenden
---

SvD hade för ett tag sedan (28/9 2015) kioskvältarrubriken: "[Riskkapitalbolag tjänar miljoner på flyktingbarn](http://www.svd.se/flyktingbarn-lukrativ-marknad/om/den-lonsamma-asylmarknaden)" <br><br> "Attendos dotterbolag Attendo Individ och Familj utgörs till en växande del av ensamkommande flyktingbarn. Bolaget har ett rörelseresultat på 67 miljoner kronor. Avkastningen på totala tillgångar är hela 24 procent under 2014, visar SvD Näringslivs beräkningar. – Det är extremt lönsamt, säger den oberoende finansanalytikern Peter Malmqvist. Avkastningen är mer än tre gånger så hög som snittet för ett svenskt börsbolag, enligt Peter Malmqvist. Snittet för börsens bolag är 7 procent, mätt i avkastning på totala tillgångar."
<br><br>
Några dagar senare (30/9) kom nästa spaning: "[Mitt i flyktingkrisen - Attendo höjer priset](http://www.svd.se/mitt-i-flyktingkrisen--asylboende-hojer-priset/om/den-lonsamma-asylmarknaden)" <br><br>"Trots proppfulla boenden där flera barn tvingas sova i ett och samma rum behåller Attendo dygnspriserna per barn. Därmed ökar det riskkapitalägda bolaget lönsamheten mitt i flyktingkrisen. I enstaka fall höjer Attendo till och med priserna." "Nu överbelägger Attendo flera av sina boenden för ensamkommande barn, det vill säga att det riskkapitalägda vårdbolaget tar in så många barn som möjligt på samma yta. Men Attendo behåller samma pris per barn trots att flera barn nu delar rum. Därmed ökar lönsamheten. På ett överbelagt boende i Solna tar Attendo till exempel i snitt 1 940 kronor per dygn och barn. – Vem som helst vet att det är för dyrt. Man oroar sig över skattebetalarna, säger en anställd inom Attendos flyktingmottagande, som vill vara anonym."
